EPIGRAMMATUM LIB. V.

25)

Quando magis dignos licuit spectare triumphos?
rQuando Palatini plus meruere Dei?

Pulchrior et major quo sub duce Martia Roma?
Sub quo libertas principe tanta fuit?

Est tamen hoc vitium, sed non leve, sit licet unum ,
Quod colit ingratas pauper amicitias.

Quis largitur opes veteri fidoque sodali,
Aut quein prosequitur non· alienus eques?

3. Magis dignos. Immo indignos.
-—- Triumplios. In spectaculis certe ‚
non de hostibus , nisi falsos : ut de
Dacis et Cattis victoribus magis
quam victis. Vide Suetonium , c. 6 ‚
et Dionem. Videtur ergo, hic non
tantum militares hos triumphos;
sed ludorum et spectaculorum ce-
lebritates memorare.

4. Quando Palatini. Hoc est,
Quando Juno, Minerva , et Jupi-
ter qui colebantur in Palatio ‚ plus
de nobis meriti sunt, quam tu, o
Caesar? Alii aliter explicant : Quan-
do majoribus culti fuerunt *hono-
ribus, quam nostro aevo? Summo
quippe studio Minervam iu Palatio
colebat Domitianus ε Capitolium
defenderat et restauraverat: multis
numinibus templa refecerat , aut
nova aedificaverat. -Vel quando-
nam dei ipsi de nobis meruere me·
lius , nisi quum Domitianum nobis
dedere, quum eumdem nobis ser-
vant ‚ et florentem rem publicam
praestant? Eligat lector. En.

5. Pulchrior et melior Beverlandi
MS. Male.

6. Sub quo. His verbis Domitiano
blanditur Poeta ; nunquam enim
minor fuerat libertas, quum ne-
mini de republica sermones lia-
here liceret.

8. Colit. Proprie. Corn. Tacit.
Hist. lib. I : α Insignes amicitias
juvenis ambitiose coluerat. ι» Cul-
tores inde designati. —- Ingratus.
Bonis, beneficiis, officiis inopes;
quasi diceret : Abutuntur divites
clientum obsequiis , quae nullo mu-
nere compensant.

10. Non alienus eques. Triplex
Romae fuit equitum ordo. Alii enim
stirpe sua et censu erant equites ‚
et quidem veri equites; alii qui
equo stipendia mererent ‚ atque op-
ponebantur peditibus. Tertius de-
nique equitum ordo sub Caesari-
bus primum natus ‚ quibus honoris

fcausa in quatuordecim gradibus se-

dere licebat, in quo numero fuit
noster poeta : Lipsius in Amphi-
theatro, cap. 14. Hoc vero loco
non alienus eques stirpe et censu
eques. Sensus est : Veri equites
neminem prosequuntur donis. Alii
aliter. Eques non alienus, secun-
dum Turnebum ‚ lib. IX ‚ cap. 24 ,
est ille quem dives aliquis censu
equestri donatum equitem fecerit:
hoc est, quem patronum deducit,
quem regem comitatur eques factus
liberalitate ipsius regis seu patroni.
Vid. lib. XIV, epigr· cxx11.—Vid.
lib. XIV, epigr. 111 : α Felix, cui

comes est non alienus eques» En.

